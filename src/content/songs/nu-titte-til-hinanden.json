{
  "title": "Nu titte til hinanden",
  "videoUrl": "https://www.youtube.com/embed/E6dqcQ3Luc8?rel=0",
  "author": "B. S. Ingemann",
  "music": "C. E. F. Weyse",
  "songVers": [
    [
      "Nu titte til hinanden de favre blomster små;",
      "de muntre fugle kalde på hverandre;",
      "nu alle jordens børn deres øjne opslå,",
      "nu sneglen med hus på ryg vil vandre."
    ],
    [
      "Den kære Gud og skaber den mindste orm er nær,",
      "han føder fugl og markens lilje klæder;",
      "dog menneskenes børn har han allermest kær,",
      "Gud ånder på øjet, når det græder."
    ],
    [
      "Guds søn var selv et barn, og på krybbestrå han lå;",
      "hans vugge stod på jord foruden gænge;",
      "Guds himmeriges fryd har han lovet de små,",
      "og blomster fra Paradisets enge."
    ],
    [
      "Guds søn har os så kær, han er børnevennen stor,",
      "han bærer barnet op til Gud på armen;",
      "han storm og hav betvang, da han vandred’ på jord,",
      "men børnene leged’ ham ved barmen."
    ],
    [
      "O du, som os velsigned’ og tog i favn de små,",
      "en morgen se vi dig i Paradiset;",
      "du lærte os til Gud vore øjne opslå,",
      "evindelig være du lovpriset!"
    ]
  ],
  "description": "Klik her og find tekst og melodi til børnesangen, Nu titte til hinanden.",
  "tags": [
    "sange",
    "børn",
    "dansk"
  ],
  "slug": "nu-titte-til-hinanden",
  "layout": "song",
  "date": 1625672154754
}