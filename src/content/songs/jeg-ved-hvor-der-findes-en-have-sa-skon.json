{
  "title": "Jeg ved, hvor der findes en have så skøn",
  "videoUrl": "https://www.youtube.com/embed/1TJtMTiwHU8?rel=0",
  "author": "Mads Hansen",
  "music": ": J. A. P. Schulz",
  "songVers": [
    [
      "Jeg ved, hvor der findes en have så skøn,",
      "hvor søen er blå, og hvor skoven er grøn,",
      "hvor fuglene bygge i løvhækkens ly",
      "og flyve hver morgen med sang over sky!"
    ],
    [
      "Og midt i den friske og gyngende sø",
      "der dukker af dybet den dejligste ø,",
      "og søen af prægtige skibe er fuld,",
      "og øen af frugt og af blomster og guld."
    ],
    [
      "Der risler en kilde, der rinder en å,",
      "og højene er så runde og små,",
      "og engen er blød, så det ret er en lyst",
      "at tumle sig der og få lettet sit bryst."
    ],
    [
      "Jeg tror det for vist, at der ej er en plet",
      "på jorden, hvor alt er så blødt og så net",
      "som haven, hvor øen i søen er lagt –",
      "kom, så skal jeg vise dig hele dens pragt!"
    ],
    [
      "Se ud over dal, over mark, over sund!",
      "Så ser du en have med løvsal i lund,",
      "med blomster i enge, med sølvspejl i vand,",
      "og haven er Danmark, vort fædreneland!"
    ]
  ],
  "description": "Her finder du tekst og melodi til børnesangen, Jeg ved, hvor der findes en have så skøn. Klik her.",
  "tags": [
    "sange",
    "børn",
    "dansk"
  ],
  "slug": "jeg-ved-hvor-der-findes-en-have-sa-skon",
  "layout": "song",
  "date": "1.5.2021"
}