{
  "title": "Danse, danse, dukke min",
  "videoUrl": "https://www.youtube.com/embed/8u3KQN7Se9s?rel=0",
  "author": "H. C. Andersen",
  "music": ": Fini Henriques",
  "songVers": [
    [
      "Danse, danse, dukke min!",
      "Nej, hvor frøkenen er fin!",
      "Kavaleren ligeså,",
      "han har hat og handsker på,",
      "bukser hvide, kjole blå,",
      "ligtorn på den store tå.",
      "Han er fin, og hun er fin.",
      "Danse, danse, dukke min!"
    ],
    [
      "Her er gamle Lisemor!",
      "Hun er dukke fra i fjor;",
      "håret nyt, det er af hør,",
      "panden vasket er med smør;",
      "hun er ganske ung igen.",
      "Kom du med, min gamle ven!",
      "I skal danse alle tre,",
      "det er penge værd at se."
    ],
    [
      "Danse, danse, dukke min!",
      "Gør de rette dansetrin!",
      "Foden udad, hold dig rank,",
      "så er du så sød og slank!",
      "Neje, dreje, snurre rundt,",
      "det er overmåde sundt!",
      "Det er nydeligt at se,",
      "I er søde alle tre."
    ]
  ],
  "description": "Her finder du tekst og melodi til børnesangen, Danse, danse, dukke min. Klik her.",
  "tags": [
    "sange",
    "børn",
    "dansk"
  ],
  "slug": "danse-danse-dukke-min",
  "layout": "song",
  "date": "1.5.2021"
}