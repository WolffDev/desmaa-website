{
  "title": "Der er ikke på hele den vide jord",
  "videoUrl": "none",
  "author": "Ingvor Bondesen",
  "music": "J. H. Nebelong",
  "songVers": [
    [
      "Der er ikke på hele den vide jord,",
      "ja, på alle verdens planeter",
      "så dygtig en dreng som min store bro’r,",
      "jeg ville ønske, du kendte Hans Peter!"
    ],
    [
      "Han kan klatre til tops i de højeste træer;",
      "han kan spise et helt fad vælling;",
      "han kan skyde til måls med et rigtigt gevær",
      "og svømme som nogen ælling."
    ],
    [
      "Han kan ride den kulrede hoppe til vands",
      "og trække tyren i halen;",
      "han kan banke møllerens tykke Frans",
      "og spytte halvfjerde alen."
    ],
    [
      "Han kan bore sig gennem det tætteste krat,",
      "gå på hænder uden at dejse;",
      "han kan mjave livagtig som smedens kat",
      "og fløjte li’som en mejse."
    ],
    [
      "Han kan støbe de smukkeste knapper af bly",
      "med små bitte blanke øjer;",
      "han kan slå sig en bule uden at kny",
      "og finde på tusinde løjer."
    ],
    [
      "Du skal se, at han bliver en helt så bold,",
      "at vi aldrig har haft hans mage;",
      "jeg er vis på, han stikker Tordenskjold",
      "og Niels Ebbesen med og Rolf Krage."
    ]
  ],
  "description": "Her finder du teksten til børnesangen, Der er ikke på hele den vide jord. En sang om at se op til sin storebror. Klik her og find den.",
  "tags": [
    "sange",
    "børn",
    "dansk"
  ],
  "slug": "der-er-ikke-pa-hele-den-vide-jord",
  "layout": "song",
  "date": 1625672154754
}